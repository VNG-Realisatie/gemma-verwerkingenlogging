---
layout: page-with-side-nav
title: C6866 - Recht op gegevenswissing cq Recht op vergetelheid
date: 28-03-2022
---

# C6866 - Recht op gegevenswissing cq Recht op vergetelheid

De AVG beschrijft in artikel 17 het Recht op gegevenswissing (“Recht op vergetelheid”). Indien dit recht doorwerkt op de in het verwerkingenlog opgenomen gegevens dan zullen deze gewist moeten kunnen worden. 

Denkbaar is een situatie waarin door een fout een verwerking door een medewerker per ongeluk uitgevoerd is op de verkeerde burger. Vanuit transparantie wil je hierover verantwoording af leggen en dus is deze fout te zien in het verwerkingenlog van de burger. Het is ons niet bekend of een burger in een dergelijke situatie recht heeft op gegevenswissing. Gezien eerdere uitspraken over zaken als ‘geschiedvervalsing’ bij geslachtswijziging, adoptie en bijvoorbeeld het gebruik van de naam van een voormalig partner, is het zeker niet ondenkbaar dat een verzoek tot wissen van dit soort informatie door de rechter gehonoreerd zou kunnen worden.

Daarbij zijn er twee mogelijkheden:
1.	De gegevens worden logisch verwijderd en zijn daardoor niet langer zichtbaar via de API. De informatie is dan nog wel in te zien door personen of processen die directe toegang tot de opgeslagen data hebben.
2.	De gegevens worden fysiek verwijderd.

De functies [F9906](./9906.md) en [F2265](./2265.md) voorzien in de logische verwijdering van een actie. Voor fysieke verwijdering is vooralsnog geen functie in de API opgenomen.
