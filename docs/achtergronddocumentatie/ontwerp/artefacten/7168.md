---
layout: page-with-side-nav
title: V7168 - Logging van selecties
date: 28-03-2022
---

# V7168 - Logging van selecties

## Situatie

### Juridische context
De AVG spreekt expliciet over een ‘Register van de verwerkingsactiviteiten’ er wordt echter nergens expliciet gesproken over een verwerkingenlog.

> AVG, Artikel 5 (Beginselen inzake verwerking van persoonsgegevens), Lid 1
>
> Persoonsgegevens moeten:
>
> a) worden verwerkt op een wijze die ten aanzien van de betrokkene rechtmatig, behoorlijk en transparant is („rechtmatigheid, behoorlijkheid en transparantie”);
     

### Praktische situatie
Bij een selectie kunnen enkele maar ook miljoenen personen geselecteerd worden. Er bestaan allerlei selecties die uitsluitend tot doel hebben gegevens tussen systemen te kopiëren/synchroniseren. Soms draaien dit soort selecties dagelijks.
Als er in het verwerkingenlog van een burger dagelijks meerdere verwerkingen verschijnen als gevolg van het uitvoeren van dit soort selecties dan lijkt dat weinig informatief.

Zie voor een nadere analyse ook casus [C5272](./5272.md).

### Pragmatische invulling
1.	Selecties worden niet gelogd.
2.	Selecties worden goed beschreven in het VAR. Vanuit het VAR moet de burger een duidelijk overzicht kunnen krijgen van de selecties die dagelijks/frequent uitgevoerd worden, het doel van die selecties en de grondslag.
3.	Verwerking van selectieresultaten binnen bedrijfsprocessen wordt wel gelogd. Er zou wel gelogd moeten worden indien het resultaat van een selectie daadwerkelijk gebruikt wordt door een bedrijfsproces of door een medewerker. Denk aan selecties die bijzondere situaties opsporen en nagelopen worden door een medewerker. Of aan selecties die gebruikt worden om brieven te verzenden.

## Vraagstuk
Zou bovenstaande invulling voldoen aan de letter en de geest van de AVG?
