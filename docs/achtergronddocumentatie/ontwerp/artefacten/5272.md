---
layout: page-with-side-nav
title: C5272 - Selectie
date: 28-03-2022
---

# C5272 - Selectie

In conceptuele zin is een selectie identiek aan een zoekvraag. In de uitvoering zijn er echter grote verschillen:
-	Een selectie kan heel veel resultaten en dus heel veel personen bij een actie opleveren.
-	Een selectie kan veel tijd in beslag nemen.
-	Een selectie kan op verschillende manieren ‘afgeleverd’ worden. Denk aan sFtp, een draagbaar medium et cetera.
-	Een selectie kan met een bepaalde regelmaat uitgevoerd worden.

Stel een selectie haalt eens per 24 uur alle inwoners van de gemeente uit een database en levert deze aan een ander systeem. Wil je dan als burger in het verwerkingenlog iedere dag een entry aantreffen over deze selectie? Dat zijn 365 acties met een zeer beperkte informatiewaarde per persoon per jaar.

Een andere selectie spoort ’s nachts bijzondere bijhoudingen op in de totale collectie van bijhoudingen die overdag verwerkt zijn door de afdeling burgerzaken. De volgende dag zal een medewerker deze bijhoudingen i.v.m. kwaliteitscontrole nakijken. Bij dit type selectie is expliciete logging van de verwerking, per persoon, noodzakelijk.

In de AVG wordt niet expliciet gesproken over logging. Het is een instrument dat ingezet wordt om invulling te geven aan eisen die de AVG stelt i.v.m. transparantie van verwerkingen. Daarmee zou de ruimte kunnen bestaan om bij selecties van het eerste type in het VAR de selectie- en herhaalcriteria (‘iedere 3e donderdag van de maand’) vast te leggen. Aanvullend kan iedere keer dat de selectie start een actie met daarin het startmoment gelogd worden. De geselecteerde personen worden dan niet gelogd.

Moeten bij de eerste selectie de personen wel allemaal gelogd worden dan kan dat impact hebben op de vormgeving van de API. Stel er moeten 20 miljoen BSN’s gelogd worden bij één verwerking. Het is maar de vraag of je dat wilt doen via één API-call.

Bovenstaande vraagstukken zijn nog niet beantwoord (zie [V7168](./7168.md)).
