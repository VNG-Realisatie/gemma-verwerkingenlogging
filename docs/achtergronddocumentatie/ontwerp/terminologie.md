---
layout: page-with-side-nav
title: Terminologie en Afkortingen
date: 28-03-2022
---

# Terminologie en Afkortingen

## Context en basis terminologie
De Algemene Verordening Gegevensbescherming (AVG) beschrijft hoe organisaties om moeten gaan met de verwerking van persoonsgegevens. De verschillende soorten taken die organisaties uitvoeren waarbij persoonsgegevens betrokken zijn worden in de AVG verwerkingsactiviteiten genoemd. De concrete uitvoering van een taak wordt een verwerking genoemd.

Artikel 30 van de AVG eist dat organisaties een ‘register van verwerkingsactiviteiten’ hebben waarin de verwerkingsactiviteiten beschreven zijn. Binnen de gemeenten noemen we dit het `verwerkingsactiviteitenregister`. De uitvoering van concrete verwerkingen wordt binnen de gemeenten geregistreerd in het `register van verwerkingen` (het verwerkingenlog). 

## Terminologie

### Termen in AVG
In principe wordt de terminologie van de AVG gehanteerd. Deze is opgenomen in artikel 4 van de AVG. Uitzondering is het begrip ‘derde’. In de ontwerpdocumentatie is dit begrip feitelijk synoniem aan ‘een andere partij’. De AVG hanteert in artikel 4 een iets striktere definitie.

### Gegevenswoordenboek
Een aanvullende bron voor de gebruikte terminologie is het [gegevenswoordenboek](../../gegevenswoordenboek/readme.md) wat behoord bij deze API-standaard.

## Overige termen
- Doelbinding: `Het principe dat iemand (persoon of organisatie) alleen informatie mag vragen, opslaan, gebruiken, delen ten behoeve van welbepaalde, uitdrukkelijk omschreven en gerechtvaardigde doeleinden. De doelbinding koppelt het doel van een verwerking aan een bijbehorende (wettelijke) grondslag.`

## Afkortingen
-	Het verwerkingsactiviteitenregister wordt afgekort tot het `VAR`.
-	Het door de IBD ter beschikking gestelde vooringevulde verwerkingsactiviteitenregister wordt het `Landelijk VAR` genoemd.
-	Om een duidelijk onderscheid te maken tussen beide registers wordt in passages waar dat nodig is gesproken over het `Gemeentelijk VAR` versus het `Landelijk VAR`.
-	Het log van verwerkingen wordt afgekort tot `het verwerkingenlog`. 
