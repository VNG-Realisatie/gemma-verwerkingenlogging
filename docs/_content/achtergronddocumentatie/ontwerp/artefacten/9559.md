---
name: B9559 - Opname van Bewaartermijn
title: "B9559 - Opname van Bewaartermijn"
layout: default
---
## Besluit
Bij het aanmaken van een verwerking kan een bewaartermijn meegegeven worden. Het is aan de applicatie om deze termijn te bepalen.

## Toelichting
Merk op dat de termijn niet zondermeer overgenomen kan worden uit het VAR. Het VAR bevat namelijk de bewaartermijn van de gegevens zelf. Het kan goed zijn dat een bepaald gegeven in ieder geval bewaard moet blijven zolang een persoon leeft. De termijn die hier bijhoort is dan opgenomen in het VAR. Als een dergelijk gegeven vervolgens gebruikt wordt in het kader van bijvoorbeeld een vergunningsaanvraag, kan de bewaartermijn veel korter zijn. Bij de verwerking van de vergunningsaanvraag moet deze korte termijn in het log opgenomen worden.

Er zijn diverse situaties waarin de bewaartermijn initieel niet bekend is. Bij een subsidieaanvraag kan deze bijvoorbeeld afhankelijk zijn van het wel of niet toekennen van de subsidie. In dit soort situaties kan het veld [Verwerking ID](../../../gegevenswoordenboek/attributen/Verwerking.ID.md) gebruikt worden (zie [B8157](./8157.md)) om logentries van een referentie te voorzien waarmee deze op een later moment teruggevonden kunnen worden en de bewaartermijn alsnog geregistreerd kan worden (zie [B3891](./3891.md)).
