---
name: B4047 - Terminologie - Actie of Operatie
title: "B4047 - Terminologie - Actie of Operatie"
layout: default
---

## Besluit
We hanteren de term ‘Actie’.

## Toelichting
Er zijn diverse bronnen die als inspiratie gebruikt kunnen worden om de naam uit af te leiden:

>NL DIGIBeter:
>“Om het vertrouwen in systemen te vergroten, hebben mensen het recht op inzicht wie, op welk moment en voor welk doel, hun gegevens inziet, gebruikt of aan anderen geeft. Dit recht is vastgelegd in de Algemene Verordening Gegevensbescherming. Dit vraagt veel van alle overheidsorganisaties en mogelijk leidt dit tot gezamenlijke acties.”
>Bron: NL DIGIbeter - Agenda Digitale Overheid, juli 2018

In deze passage worden de volgende termen gebruikt: Inzien, Gebruiken, Aan anderen geven. Er wordt geen begrip gekoppeld aan deze termen.

>AVG, opsomming van soorten verwerkingen:
>„verwerking”: een bewerking of een geheel van bewerkingen met betrekking tot persoonsgegevens of een geheel van persoonsgegevens, al dan niet uitgevoerd via geautomatiseerde procedés, zoals het verzamelen, vastleggen, ordenen, structureren, opslaan, bijwerken of wijzigen, opvragen, raadplegen, gebruiken, verstrekken door middel van doorzending, verspreiden of op andere wijze ter beschikking stellen, aligneren of combineren, afschermen, wissen of vernietigen van gegevens;

Voorbeeld JSON Data Logboek object:
>action within the process (here it will be specified if it is a Q&A log, or a Subscription/ unsubscription log) 

In deze passage, afkomstig uit een beschrijving van het JSON Data Logboek object van één van de leveranciers wordt ook een soort andere duiding van de actie gebruikt: Question & Answer, Subcription/Unsubscription

>NEN 7513:
>In de NEN 7513 norm komt CRUDE (Create, Retrieve, Update, Delete en Execute) voor als nadere duiding. Merk op dat deze laatste duiding per betrokken persoon anders kan zijn. Bij een huwelijk kan de ‘update’ slaan op de partners en de ‘retrieve’ op de ouders.

Een alternatieve term die gehanteerd is in eerdere versies van het ontwerp is Operatie (afgeleid van CRUD-operatie).
