---
name: B0601 - Terminologie - Handeling of Gebeurtenis
title: "B0601 - Terminologie - Handeling of Gebeurtenis"
layout: default
---

## Besluit
We hanteren de term ‘Handeling’.

## Toelichting
De term ‘gebeurtenis’ is breed ingevoerd maar wekt tegelijkertijd verkeerde verwachtingen. Een gebeurtenis is iets dat plaatsvindt in de echte wereld. Zie in dit kader ook de levendige discussie over levensgebeurtenissen enkele jaren geleden. Wanneer een dergelijke gebeurtenis impact heeft op een informatiesysteem dan zal er een (administratieve) handeling uitgevoerd worden op dat systeem. Deze handeling zorgt ervoor dat het systeem de realiteit (voor zover noodzakelijk en gewenst) weer representeert.

## Voorbeeld
Levensgebeurtenis ‘Overlijden’ van persoon A heeft geleid tot drie administratieve handelingen:
-	Registratie overlijden persoon B
-	Ongedaan maken registratie overlijden persoon B
-	Registratie overlijden persoon A

Bij de registratie werd een fout gemaakt. De handeling registratie overlijden werd namelijk eerst per abuis uitgevoerd op de tweelingbroer van A: de heer B. Als gevolg van deze fout waren er in totaal drie administratieve handelingen nodig bij één gebeurtenis uit de werkelijkheid.
