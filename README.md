# Verwerkingenlogging

De Verwerkingenlogging is de gemeentelijke uitwerking van een informatiemodel en bijbehorende API specificaties ten behoeve van de vastlegging van de verwerking van gegevens in het kader van de AVG. Zowel de standaard als het informatiemodel maken deel uit van de Gemeentelijke Model Architectuur (GEMMA).

## Werkingsgebied 
Het werkingsgebied voor de ontwikkelde standaard is: gemeenten en gemeentelijke samenwerkingsverbanden.

## Context 
Organisaties die persoonsgegevens verwerken zijn conform de [Algemene Verordening Gegevensbescherming (AVG)](https://autoriteitpersoonsgegevens.nl/nl/over-privacy/wetten/algemene-verordening-gegevensbescherming-avg) en de [Uitvoeringswet AVG](https://wetten.overheid.nl/BWBR0040940/2019-02-19) verplicht om aan te kunnen tonen dat een verwerking van persoonsgegevens aan de belangrijkste beginselen van verwerking voldoet, zoals rechtmatigheid, transparantie, doelbinding en juistheid. Om aan deze verantwoordingsplicht te kunnen voldoen is het van belang dat per verwerking de belangrijkste metagegevens van de verwerkingen worden vastgelegd. Standaardisatie van de vastlegging van verwerkingen is van belang om de eenduidigheid en toegankelijkheid van deze gegevens te borgen. Door VNG-Realisatie is de 'Verwerkingenlogging' API-standaard ontwikkeld als onderdeel van de GEMMA referentiearchitectuur. Deze API-standaard biedt leveranciers van informatiesystemen gestandaardiseerde API-specificaties voor het vastleggen en ontsluiten van de logging van verwerkingen.

## Project documentatie
De volledige documentatie van de API-standaard is via de standaard Github navigatie beschikbaar via [deze link](./docs/index.md) maar kan ook via een [gebruiksvriendelijke html interface (Github Pages)](https://vng-realisatie.github.io/gemma-verwerkingenlogging/) worden benaderd.

## Status van de API-standaard
Deze API-standaard is in 2023 opgeleverd als 1.0 versie. Daarnaast is er een opschalinganalyse uitgevoerd waarin zowel gemeenten als marktpartijen zijn geconsulteerd over functionele- en implementatieaspecten van de standaard. Naast het uitvoeren van een opschalinganalyse is er begin 2023 een juridische toetsing uitgevoerd met een aanvullende juridische toets eind 2023. 

De juridische toetsing van de standaard heeft uitgewezen dat de verwerkingen van persoonsgegevens in de voorgenomen opzet van het verwerkingenregister niet kunnen worden gebaseerd op een van de 6 limitatieve grondslagen van de AVG (art. 6 AVG) en dat deze (ook) niet noodzakelijk en/of gerechtvaardigd zijn om te voldoen aan verplichtingen onder de AVG met betrekking tot het inzagerecht (art. 15 AVG), de beveiligingsplicht (art. 32 AVG) en de verantwoordingsplicht (art. 5(2) AVG).
 
Er zijn wellicht enkele andere benaderingen mogelijk die wel in lijn zijn met wetgeving, breder dan de AVG, en met onze wens om transparantie van de overheid te vergroten en de informatiepositie van de burger te verbeteren. Die zijn we nu aan het onderzoeken in samenwerking met het Ministerie van Binnenlandse Zaken. Uitgangspunt is om deze wettelijk kaders zoals verantwoordingsverplichtingen, als vertrekpunt te nemen en op basis daarvan de standaard vorm te geven. Daarbij zal indien nodig ook de standaard worden aangepast.
Tot die tijd adviseren we dat deze conceptstandaard niet in een productieomgeving en/of met echte persoonsgegevens wordt ge√Ømplementeerd.

Mocht u in de tussentijd vragen hebben over de standaard vragen wij u hiervoor contact op te nemen met de [product owner](mailto:standaarden.ondersteuning@vng.nl) van deze standaard.

## Gerelateerde standaarden
* [GEMMA Verwerkingsactiviteiten](https://github.com/VNG-Realisatie/gemma-verwerkingsactiviteiten)

## Bijdragen aan het project
Gemeenten en leveranciers worden aangemoedigd om bij te dragen aan het project. Onderstaande links geven informatie over hoe u uw bijdrage kan leveren.
* Hoe u kunt [bijdragen](https://github.com/VNG-Realisatie/Tutorial/blob/master/CONTRIBUTING.md)
* [Omgangsvormen](https://github.com/VNG-Realisatie/Tutorial/blob/master/CODE_OF_CONDUCT.md)

## Beheer en ondersteuning
Contact: standaarden.ondersteuning@vng.nl

## Licentie
Copyright &copy; VNG Realisatie 2021
Licensed under the [EUPL](https://github.com/VNG-Realisatie/gemma-verwerkingenlogging/blob/master/LICENSE.md)
